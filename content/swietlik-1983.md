---
title: 'Świetlik - Gdańsk 1983 - 1994'
---

# Świetlik - Gdańsk 1983 - 1994

{{< youtube CDP3gpTIuXo >}}

>...o tym jaką siłą może być wspólnota ludzi wolnych .....  Spółdzielnia Pracy Świetlik, podobnie jak uniwersytet Harvarda, kształcił przyszłe elity kraju. Z tą różnicą, że w Ameryce odbywało sie to na aulach uniwersyteckich, a w polsce na kominach. 
Tygodnik Polityka -- Cezary Łazarkiewicz

Grupa młodych Polaków działających w opozycji w 1983 roku, w czasie 
stanu wojennego postanowiła założyć firmę myjącą okna "Świetlik". Film 
opowiada o ważnym fragmencie z historii pokolenia, które stało się elitą
 polityczną i intelektualną nowej demokratycznej Polski. 

Na tle wydarzeń lat 80. przedstawiona została pełna anegdot i zwrotów 
akcji historia rozwoju spółdzielni i kształtowania się postaw jej 
założycieli, a także rozwój ich karier politycznych i biznesowych. 

Chłopcy, którzy wspinali się na linach alpinistycznych, by myć trudno 
dostępne świetliki albo malować kominy, po upływie dekady stali się 
przywódcami politycznymi, posłami, marszałkami, biznesmenami, premierami
w demokratycznym kraju. 

W filmie reżyser Jacek Knopp wraca do początków procesu kształtowania 
się ich poglądów i charakterów. Odpowiada także na pytanie o genezę 
polityczną współczesnej Polski.