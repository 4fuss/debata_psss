Spółdzielnia Świetlik i jej pracownicy odegrali ogromną rolę w latach 80-tych na Wybrzeżu, Dolnym Śląsku, w Rzeszowie, Krakowie, Bydgoszczy, Dzierżoniowie Śląskim, Warszawie i wielu innych miastach.
Mijają lata, czas zaciera pamięć i wspomnienia tamtych czasów, a jest to bezcenne świadectwo na to, że wolność zaczyna się od odwagi jednostek i nawet w opresyjnym systemie można tworzyć przestrzeń niezależności.

Debata ma na celu uhonorować ludzi, którzy działali dla dobra wspólnego i 
ocalić pamięć o alternatywnej Polsce tamtej epoki, która powstawała oddolnie, poza oficjalnymi strukturami.

Poprzez powrót do korzeni, początków i całej historii z lat 80-tych ma pokazać młodszym pokoleniom jak ważna jest solidarność w czasach kryzysów i podziałów.

Jednocześnie jej celem jest też zbudowanie pomostu między przeszłością, a teraźniejszością poprzez podkreślenie, że duch „Świetlika” jest cały czas obecny w postaci inicjatyw łączących przedsiębiorczość z wartościami, aktywny w różnych obecnie toczących się projektach obywatelskich, a przede wszystkim w ludziach. 
W członkach Spółdzielni Świetlik, którzy wiedzą i czują, że poprzez wspólne, solidarne działanie mogą szybciej osiągać cele zachowując wolność w każdych okolicznościach, dotyczących zarówno swojej osobistej sytuacji życiowej jak i krajowej, czy ogólnoświatowej.

Dla kogo jest ta Debata? Dla wszystkich!
Dla tych, którzy byli i są członkami Świetlika, którzy tworzyli to wielkie środowisko ludzi wolnych i solidarnych oraz dla współpracujących współcześnie ze Świetlikiem.
Jest też dla tych, którzy po prostu chcą zainspirować się jego dziedzictwem: historią odwagi, pracy zespołowej i marzeń o lepszej przyszłości.

Zapraszamy wszystkich serdecznie do udziału w Debacie:
„Pokolenia Solidarności, a Spółdzielnia Swietlik”.
