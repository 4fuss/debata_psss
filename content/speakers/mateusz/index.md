---
title: "Mateusz Chodnikiewicz"
date: 2022-07-27T20:56:25+02:00
draft: false
params:
  isTopSpeaker: true
  lastName: Chodnikiewicz
  firstName: Mateusz
---

Swoją karierę zawodową zaczynał w rodzinnej firmie budowlanej realizującej projekty w zakresie generalnego wykonawstwa dla deweloperów i prywatnych klientów. Przez 6 lat był odpowiedzialny za: - logistykę i zaopatrzenie, - rozliczanie podwykonawców i pracowników, - przygotowywanie umów z klientami i podwykonawcami, - komunikację z biurem prawnym. Kolejne 6 lat pracował w CDP Meble Sp. z o.o. - stolarni realizującej projekty na terenie całej Polski dla sieci restauracji, hoteli, korporacji i klientów prywatnych. To tutaj odkrył swoje zamiłowanie i pasję do pracy z drewnem oraz zdecydowane ukierunkowanie w stronę pracy manualnej niż biurowej. Po tym okresie spędził 2 lata w pracowni artystycznej Tomasz Krupiński Art, gdzie zdobywał doświadczenie w pracy przy bardzo nietypowych projektach mebli, dekoracji i lamp łączących w sobie wszelkie materiały dostępne na rynku. Od 2019 roku realizował projekty nietypowych mebli wolnostojących na zamówienie oraz wnętrz dla biur projektowych współtworząc markę KRAVI. Od 2023 roku prowadzi samodzielnie autorską pracownię stolarską Formate Studio, działającą w ramach Spółdzielni Świetlik. Dzięki zdobytemu wcześniej doświadczeniu i kontaktom jest w stanie realizować projekty w zakresie tapicerek, stali, szkła i drewna. Z powodzeniem łączy pracę manualną w stolarni oraz biurową przy działaniach marketingowych, doradczych i kontaktach z klientami.